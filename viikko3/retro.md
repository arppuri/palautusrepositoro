Start, Stop, Continue, More of, Less of Wheel -tekniikassa on tarkoitus saada palautetta siitä, mitä pitää jatkaa ja mitä muuttaa ryhmän tulevassa toiminnassa. Paperille piirretään ympyrä, joka jaetaan viiteen osioon.Kysytään, mitä uutta pitäisi alkaa tehdä, mitä pitäisi lakata tekemästä, mikä toimii ja mitä halutaan jatkaa ja mitä pitäisi tehdä enemmän ja mitä vähemmän. Jokaiseen osioon kirjataan ryhmäläisten kommentteja.

Glad, mad, sad -tekniikassa jokainen ryhmäläinen kirjoittaa huomioita edellisestä sprintistä. Huomiot laitetaan taululle, joka on jaettu kolmeen osioon, joiden otsikot ovat Glad, Mad ja Sad. Huomiot jaetaan osioihin sen mukaan, mikä tunne huomiosta herää. Samaan asiaan viittaavat huomiot ryhmitellään yhteen. Seuraavaksi kukin ryhmäläinen äänestää, mistä asiasta haluaa keskustella lisää. Sitten asioista keskustellaan alkaen eniten ääniä saaneesta asiasta. Keskutelun tulee keskittyä siihen, mitä seuraavassa sprintissä voi tehdä. 